Prostudujte systém digitálního řízení modelového kolejiště. Pochopte současné
trendy v řízení na konkrétním kolejišti. Objasněte základní princip kalibrace
modelu železničního vozidla.

Navrhněte a implementujte systém pro automatickou kalibraci modelového
železničního vozidla s důrazem na praktickou použitelnost. Systém umožní
automaticky kalibrovat rychlost a brzdné křivky. Systém musí fungovat nezávisle
na modelovém měřítku a musí umožnit upravit kalibrovanou rychlostní tabulku
uživatelem dle aktuální potřeby. Systém zobrazí aktuální průběh kalibrace
a umožní zasahovat do procesu na úrovni nouzového zastavení.

V případě, že žádná ze současných měřících technologií nebude vyhovovat
požadavkům na měření, navrhněte vlastní měřicí zařízení. Zajistěte spolehlivou
funkci zařízení s důrazem na snadnou použitelnost.

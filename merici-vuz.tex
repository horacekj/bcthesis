Tato kapitola popisuje celkovou koncepci vlastního senzoru pro měření
rychlosti hnacího vozidla -- tzv. měřicího vozu. Tato kapitola popisuje
a zdůvodňuje rozhodnutí, která autor při konstrukci senzoru zvolil.

V~kontextu této kapitoly si autor dovoluje stručně připomenout Požadavky
na řešení (kapitola \ref{chap:pozadavky}).

\section{Umístění senzoru}
\label{sec:wsm-senzor-umisteni}

Uvědomme si nejprve, kam je a není možno senzor umístit. Určitě platí, že
senzor není možné umístit do lokomotivy. Lokomotiva je totiž komerční produkt,
který umožňuje úpravy elektroniky uvnitř nejvýše na úrovní výměny digitálního
dekodéru DCC. Lokomotiva obvykle bývá vybavena deskou plošných spojů, která
připojuje jednotlivé součásti lokomotivy (motor, koleje, dekodér, osvětlení,
...). Tato deska je specifická pro konkrétní model a dodává ji výrobce hnacího
vozidla. Není tedy prakticky možné do elektroniky lokomotivy nějak zasáhnout.

Další možností je doplnit senzor do lokomotivy bez úpravy její elektroniky.
To s~sebou ale nese pořád tu nevýhodu, že je třeba mechanicky zasahovat do
(poměrně drahé) lokomotivy.

Další možností je umístit senzor mimo hnací vozidlo. Tento senzor může být
umístěn na kolejiště staticky (podobně jako v~\ref{sec:det-static}) nebo může
být součástí vagónu připojeného za lokomotivou. Statický senzor se jeví jako
nevyhovující zejména proto, že neumožňuje provádění dokalibrace za skutečného
provozu.

Nejvhodnějším řešením se tedy jeví vyrobit vůz, který se připojí ke kalibrované
lokomotivě jako běžný vagón. Součástí tohoto vozu bude senzor pro měření
rychlosti. Vůz pak bude možné připojit bez narušení provozu i~za vlak na
produkčním kolejišti.

S~uvážením výše uvedených argumentů se autor rozhodl vydat cestou
\textit{měřicího vozu}.

\section{Senzor}
\label{sec:wsm-senzor}

Hlavní součásti měřicího vozu je nesporně rychlostní senzor. Zvolená
technologie senzoru má vliv na formát a přesnost měření, dále má vliv na
mechanicko-elektrické vlastnosti měřicího vozu, jeho cenu, snadnost výroby,
opakovatelnost výroby s~výhledem na několik let a v~neposlední řadě poruchovost
a servisovatelnost měřicího vozu.

Autor uvážil několik dostupných technologií senzorů.

\subsection{Magnetický senzor}
\label{subsec:wsm-senzor-mag}

První možnou technologií senzoru jsou tzv. \textit{magnetické poziční senzory}.
Tyto senzoru fungují na bázi halových sond. Umí měřit úhel natočení objektu
vzhledem k~senzoru. Jejich primárním účelem je měřit natočení nejrůznějších
ramen, či prvků ovládaných např. servomotory, opakovaným měřením natočení lze
ale dosáhnout velice přesného měření rychlosti. Princip těchto senzorů
dobře ilustruje obrázek \ref{fig:magnetic-sensor}.

\begin{figure}[h]
\includegraphics[width=0.5\textwidth]{data/magnetic_sensor.png}
\caption{Ukázka principu činnosti magnetického senzoru, převzato
z~\cite{as5306}}
\label{fig:magnetic-sensor}
\end{figure}

Výhodou tohoto měření je velice vysoká přesnost (řádově 10 bitů na jednu
otáčku). Bohužel, při pohledu na obrázek
\ref{fig:magnetic-sensor} je velice těžko představitelné, jak umístit senzor na
nápravu vagónu. Senzor by musel být umístěn z~boku vozu, což by výrazně
snižovalo jeho stabilitu.

Existují ale i~senzory, které se montují přímo na osu rotujícího předmětu
viz například senzor \textit{AS5306} \cite{as5306}. Takový senzor by pro náš
účel byl nejvhodnější. Smutným faktem ale je, že tyto senzory vyžadují
magnetický disk, z~nichž nejmenší dosahují rozměrů řádově $15\ mm$
\cite{magnets}. Tato velikost pro modelovou železnici bohužel příliš velká.

\subsection{Magnetický senzor \uv{cykloměřič}}
\label{subsec:wsm-senzor-cyclo}

Technologie tzv. \uv{cykloměřiče} byla historicky první metodou jak měřit
rychlost modelové lokomotivy. Tento senzor jsem dokonce viděl v~praxi, je
založený na stejné principu, jako počítač rychlosti na cyklistickém kole.
Na osu nápravu je připevněn magnet, ve voze je pak Hallova sonda. Magnet udělá
na jednu otáčku jeden zákmit na Hallově sondě, počítač pak počítá počty zákmitů.

Tato možnost je poměrně jednoduchá na instalaci, množství mechanických prvků
je poměrně malé, na druhou stranu ale poskytuje poměrně malou přesnost --
zejména při nižších rychlostech. Tato technologie senzoru se tedy pro potřeby
této práce také nejeví jako nejvhodnější.

\subsection{Optický senzor}
\label{subsec:wsm-senzor-opto}

Třetí uvažovanou technologií senzoru je optický senzor, který je každému
důvěrně známý z~optických myší. Tento senzor pracuje na principu snímání obrazu
podložky CCD čipem a porovnávání dvou obrazů pořízených v~krátkém časovém
intervalu. Ze dvou obrazů je pak určen rozdíl polohy myši.
\footnote{Zajímavostí je, že celá logika porovnávání dvou obrazů je
v~takovýchto senzorech implementována hardwarově.}

Toto řešení vypadá velice slibně, jeho obrovskou výhodou je absence jakýchkoliv
mechanických částí. Stačí namířit senzor na pražce a prostě měřit jak se vůz
pohybuje. Pražce jsou navíc velice dobře kontrastní vůči štěrku, který je mezi
nimi, porovnávání obrazů by tak mohlo být velice přesné (srovnejte s~pohybem
optické myši po takřka uniformním povrchu stolu nebo podložky pod myš).

Pro kalibrační vůz byl vybrán konkrétní senzor ADNS-3050 \cite{adns-3050}.
Kritériem výběru bylo to, že (1) senzor má výstup sériovou linkou a že (2)
senzor zvládá měřit vysoké rychlosti (vagón se typicky pohybuje o~něco rychleji
než myš).

Autor nakoupil senzory, osadil je na desku plošných spojů a začal testovat
přesnost měření pomocí jednoduchého zapojení s~vývojovým kitem Arduino. Velikou
výzvou bylo sehnat čočku, která autorovi umožní zaměřit pražce a zároveň
ponechat senzor na ploše vagónu. Díky spolupráci s~Ústavem přístrojové techniky
AV ČR se však povedlo dostatečně malou čočku úspěšně sehnat.

První měření ukázala, že pro dobrou funkci senzoru je třeba poměrně kontrastní
snímaná plocha a poměrně intenzivní červené světlo (na to je CCD čip v~senzoru
nejcitlivější \footnote{Proto si optická myš přisvětluje červeným světlem.})
Navíc se ukázalo, že hloubka ostrosti senzoru je nejvýše $1\ mm$, což reálně
znemožňovalo měřit rychlosti na kolejích, které nejsou zasypány štěrkem, ale
pouze připevněny k~podložce. Složitý optický senzor tak degradoval na zařízení,
jehož funkci by v~podstatě šlo zařídit pomocí jedné LED diody a jednoho
fototranzistoru \footnote{Stačí jednoduše měřit intenzitu odraženého světla a
zkoumat, jestli je senzor zrovna na pražci nebo mezi pražci.}.

Po několika měsících pokusů o~zprovoznění měření optickým senzorem autor naznal,
že s~tímto typem senzoru nebude schopen garantovat přesně a spolehlivé měření.
Padlo tedy rozhodnutí tuto technologii opustit. Autor by rád zdůraznil, že
jednou z~hlavních motivací pro opuštění této technologie byla přílišná
komplexnost toho, co se děje v~senzoru, a neschopnost ovlivňování a debugování
těchto procesů.

\subsection{Optozávora}
\label{subsec:wsm-senzor-optozavora}

\begin{figure}[h]
TODO
\caption{Příklad paprskového kola}
\label{fig:wheel}
\end{figure}

Třetí uvažovaná technologie senzorů je inspirována návrhem od kolegy modeláře
Petra Trávníka. Základem této technologie je paprskové kolo \ref{fig:wheel}
upevněné na nápravě měřicího vozu. Paprskové kolo se otáčí spolu s~nápravou,
k~vozu je pak připevněna optozávora, která snímá průchod jednotlivých paprsků.
Klíčovým faktorem pro použitelnost této technologie jsou zejména technické
možnosti výroby dostatečného množství paprsků při zajištění rovnoměrnosti
rozestupu paprsků a malé velikosti kola. Průměr kola by totiž neměl přesáhnout
$6\ mm$ (měřítko TT, 1:120).

Ze všech uvažovaných technologií autor nakonec zvolil právě technologii
paprskového kola a optozávory.

Nejvhodnější technologií pro výrobu takového kola je zřejmě leptání, protože
ale autor nemá k~této technologii přístup, rozhodl je místo jednotlivých
paprsků kolo vyrobit pouze dírkované. Jako vhodný kompromis bylo stanoveno
8 dírek na kolo, přičemž chyba v~umístění jedné dírky byla výrobou stanovena na
nejvýše $0.05\ mm$. To jsou poměrně dobré výsledky.

Výkres kola je zobrazen v příloze \ref{fig:final-wheel}.

Nemalým problémem pak bylo sehnat dostatečně malou optozávoru. Běžné optozávory
dostupné v~českých obchodech dosahují rozměrů cca $15\times6\times10\ mm$
\footnote{Viz například
\url{https://www.gme.cz/optozavory-reflexni-optocleny}}. To je pro účely vozu
v~měřítku 1:120 zcela nepřijatelné. Po
průzkumu možných alternativ byl nakonec vybrán senzor
GP1S23\cite{gp1s23:datasheet}, který byl dříve hojně montován do disketových
mechanik. Dnes je senzor běžně dostupný například na modulu k~Arduinu pod
označením KY-010 \cite{ky-010}.

\section{Přenos dat do PC}
\label{sec:wsm-prenos-pc}

Dle požadavků na měřicí technologii (viz kapitolu \ref{chap:pozadavky}) je
nutné zajistit bezdrátový přenos dat ze senzoru. Primární technologií na straně
příjemce je pro tento projekt počítač, pokud se však podaří vybrat takovou
technologii, aby data mohla být přenášena například i na mobilní telefon či
tablet, bude pro pro měřicí vůz jen výhodou. Autor se proto rozhodl vyhnout se
proprietárním řešením pro bezdrátový přenos dat a cílit na technologie, které
jsou běžně dostupné, ideálně přímo zabudované v~dnešních počítačích. Dalším
argumentem pro toto rozhodnutí je to, že nutnost pořizovat (natož stavět!)
přijímač by zvyšoval jak finanční tak výrobní náročnost celého projektu.

S~tímto vědomím přicházejí v~úvahu 2 technologie.

\begin{compactenum}
\item Wi-Fi
\item Bluetooth
\end{compactenum}

\section{Napájení}
\label{sec:wsm-napajeni}

Jedním z~klíčových faktorů, který určoval výslednou podobu měřicího vozu, bylo
napájení. Pro napájení elektroniky jsou 3 možnosti.

\begin{compactenum}
\item Napájení z~kolejí.
\item Napájení z~baterie.
\item Kombinace předchozích dvou (místo baterie lze případně použít kondenzátory).
\end{compactenum}

Výhody a nevýhody jsou poměrně jasné: baterie má omezenou výdrž, napájení
z~kolejí je jistota. Na tomto místě je ale třeba zmínit, že napětí v~kolejích
sice je (téměř) trvale přítomné, ale zajistit jeho spolehlivé sbírání je
skutečně výzva. Sbírání je typicky realizováno plíšky s~kontakty na kola.
Na základě odhadnuté spotřeby měřicího vozu (viz níže) byla vytvořena modelová
zátěž a indikace, jak dobře je sbírání schopno tuto zátěž \uv{uživit}.

Naměřená data bohužel byla naprosto tristní. Sbírání bylo realizováno skrze
hrotová ložiska, protože při použití sbíracích kontaktů přiložených přímo na
kolečko vzniká riziko, že tření mezi kontaktem a kolem bude tak vysoké, že kolo
bude na kolejnici prokluzovat. A~to je v~kontextu faktu, že na tomto kole
probíhá měření rychlosti, naprosto nemyslitelné. Zátěž byla živena cca $50 \%$
času a to i veškerou snahou o~přídavné kondenzátory a případnou přídavnou zátěž
pro zlepšení kontaktu.

Na základě těchto měření i autorových předchozích zkušeností se sbíráním
do přípojných vozů se autor rozhodl, že tudy cesta nevede. Chvíli byla zvažována
řešení zahrnující baterie i sbírání, ale tato řešení se ukázala jako příliš
komplikovaná.

Poslední alternativou tedy zůstala baterie. Velkou výzvou při použití baterie
je vměstnat baterii do malého prostoru vozu a zároveň udržet co nejdelší výdrž.
Minimální doba kalibrace na jedno nabití byla autorem stanovena na 3 hodiny.
Výhodou baterie je navíc to, že není nutné vůz nijak upravovat (instalovat
sběrací kontakty) a vůz je za plné funkčnosti zařízení bez problému sejmout
z~kolejí a například tak vyzkoušet funkčnost senzoru.

Technologií baterií byla zvolena LiPol.

Skutečnou výzvou se tak stalo vyrobit elektroniku tak, aby její spotřeba
byla vskutku malá (viz další kapitolu).

\section{Platforma}
\label{sec:wsm-platforma}

Na základě požadavků vyplynuvších z~předchozích kapitol (senzor, přenos dat)
je nutné vybrat hardware, který bude umístěn do měřicího vozu.

\subsection{ESP-32}
\label{subsec:wsm-esp32}

Prvním autorovým pokusem byl procesor ESP-32 \cite{esp-32}, jehož největší
výhodou je vestavěný Bluetooth a WiFi. Jedná se o~poměrně výkonný procesor,
který lze taktovat až na 240 MHz a to dokonce na dvou jádrech!
\cite{esp-32:datasheet}

Autor pořídil ESP-32 vývojový kit a začal zkoušet možnosti komunikace. Jako
primární komunikační kanál byl vybrán Bluetooth, jelikož vyžaduje oproti
WiFi menší režii spojenou s~ustanovením spojení. Tento problém lze řešit tím,
že se měřicí vůz nepřipojuje k~již existující síti, ale sám síť vytváří,
negativem tohoto přístupu je však ale to, že není typicky možné na počítači,
který přijímá signál z~měřícího vozu, být zároveň připojený do sítě internet
pomocí WiFi. A~to je nanejvýš nepraktické.

Bluetooth na ESP-32 fungoval zdárně. Na ESP se podařilo aktivovat Bluetooth SPP
profil \cite{spp:specs}, takže se zařízení poměrně snadno spárovalo s~počítačem a
tvářilo se jako sériová linka. Profil SPP byl vybrán z~toho důvodu, že má
poměrně dobrou implementaci na celé škále operačních systémů a vytváří dobrou
abstrakci pro použití z~jakéhokoliv programu. Téměř na každém operačním systému
totiž umíte \uv{otevřít sériovou linku}. Kdyby se pak podařilo zvolit pro vývoj
aplikace takový framework, který zvládá abstrahovat sériový port nezávisle na
cílové platformě, měl by autor úplně vyhráno. Vyrobil by dokonalou
multiplatformní aplikaci.

Po nasazení profilu SPP se však ukázalo, že spotřeba ESP-32 je cca $80\ mA$,
což jej dělá -- v~kontextu napájení z~baterie -- nepoužitelným. Bylo zvažováno
využít profilu specifikace \textit{BLE (Bluetooth Low Energy)}, BLE však nemá
profil pro sériovou linku, takže by autor musel vytvořit profil vlastní. To
by znamenalo nutnost dodat specifikaci profilu do klientského zařízení (počítač)
a místo abstrakce sériovou linkou přistupovat přímo k~zařízení Bluetooth.
Toto řešení bylo zamítnuto pro příliš velkou pracnost a ztrátu elegance.

Autor ještě chvíli zvažoval, jak tento problém řešit pomocí sbírání či zvětšení
baterie, všechna navrhovaná řešení však byla příliš komplikovaná nebo
nefungovala dobře. Po několika týdnech testování tak bylo ESP-32 zavrhnuto.

\subsection{ATmega + HC-05}
\label{subsec:wsm-atmega}

Autorovou druhou volbou byla jemu dobře známá rodina procesorů s~architekturou
AVR názvu ATmega \cite{avr}. Procesory rodiny ATmega jsou univerzální
nízkopříkonové procesory, které jsou základem například vývojové desky Arduino
\cite{arduino}. Volba na tuto rodinu procesorů padla také z~toho důvodu, že
s~jejím programováním měl autor předchozí zkušenosti.

Procesory ATmega v~sobě ale bohužel nezahrnují modul pro bezdrátovou komunikaci.
Autor se tedy rozhodl využít externí Bluetooth modul propojený s~procesorem.
Při výběru modulu padla jasná volba na běžně dostupný BT modul názvu HC-05.
Výhodou tohoto modulu je jeho vysoká dostupnost a nízká cena, nevýhodou je to,
že modul je -- lidově řečeno -- \uv{čínský}. To znamená, že k~němu není až
tak dobrá dokumentace a v~Česku je to s~jeho dostupností horší. Každopádně
co se týče světové dostupnosti, je na tom modul velice dobře. Autor zvažoval
ještě další moduly (HC-06, HC-07), tyto moduly by však pro účel této práce
nepřinesly žádnou zásadní výhodu.

Autor experimentálně změřit, že spotřeba nespárovaného HC-05 modulu je $42\ mA
\pm 0.2\ mA$, spotřeba spárovaného modulu je $20\ mA \pm 2\ mA$. To jsou oproti
ESP-32 výrazně příjemnější čísla. Autorovi se navíc podařilo zajistit
spolehlivou funkci senzoru již při proudu $10\ mA$, což je polovina proudu, na
který je senzor dimenzován \cite{gp1s23:datasheet}. S~přihlédnutím ke spotřebě
procesoru a drobných součástí jako LE diod by se měla pohybovat celková
spotřeba celého zařízení kolem cca $30\ mA$. Tato spotřeba byla uznána jako
přijatelná.

Pro konstrukci měřicího vozu byla tedy vybrána platforma ATmega s~Bluetooth
modulem HC-05.

\section{Mechanika}
\label{sec:wsm-mech}

Vůz se bude po mechanické skládat z~několika základních částí.

\begin{compactenum}
\item Perforované kolo připevněné na nápravě.
\item Optozávora připevněná k~senzoru.
\item Baterie.
\item Deska plošných spojů s~hlavní elektronikou.
\item Komunikační modul HC-05.
\end{compactenum}

Jako vůz byl použit běžně dostupný vůz měřítka TT typu Nd \cite{vuz-nd}. Na
jedné straně bylo extrahováno spřáhlo a místo něj byla k~nápravě umístěna
optozávora. Optozávora je na vlastní miniaturní DPS, k~vozu je DPS mechanicky
připevněna lepidlem. Vůz Nd je otevřený vůz, autor si (minimálně v~prototypu)
neklade cíl měřicí elektroniku modelově maskovat. Na plošině vozu je umístěna
baterie, na ní je řídicí elektronika a na ní je komunikační modul. Celou
situaci přehledně zobrazuje nákres \ref{fig:vuz-nakres}

\begin{figure}[h]
TODO
\caption{Nákres mechaniky měřicího vozu}
\label{fig:vuz-nakres}
\end{figure}

Rozměr plošiny vozu je $20\times80\ mm$. což umožnilo instalaci LiPol baterie
o~kapacitě $500 mAh$ (napětí $3.7\ V$). Teoretická výdrž vozu je tedy cca $x$
hodin. Je však nutno poznamenat, že toto číslo je skutečně pouze teoretické,
spotřeba zařízení se výrazně liší ve spárovaném a nespárovaném stavu, navíc
níže zjistíme, že baterii nevybíjíme až na její hranice. Předestřeme však již
nyní naměřenou hodnotu, tj. že spárovaný vůz vydržel reálně komunikovat
$y$ hodin. To je velice uspokojivé číslo.

\section{Elektronika}
\label{sec:wsm-ele}

Základní požadavky na elektroniku měřicího vozu jsou:

\begin{compactenum}
\item Umět rychle a přesně vyhodnocovat data z~optického seznoru.
\item Umět komunikovat s~modulem HC-05.
\item Umožnit uživateli zařízení zapnout a vypnout.
\item Umět měřit napětí na baterce.
\item Umět automaticky vypnout zařízení v~případě vybití baterie.
\item Zobrazovat stav vozu LE diodami.
\item Umožnit nabíjet baterii.
\end{compactenum}

Všechny požadavky na elektroniku jsou víceméně intuitivní, jen u~posledního
doplňme, že jeho motivací je to, aby uživatel nemusel odpojovat baterii od
elektroniky a nabíjet jí externě. Tím se výrazně sníží riziko omylného
přepólování, nesprávného zacházení s~baterií ze strany uživatele a mechanického
poškození vozu vlivem časté manipulace s~kabely a konektory.

Schéma desky plošných spojů je k~nahlédnutí v~příloze \ref{fig:wsm-sch}. Nyní
krátce popišme jednotlivé prvky schématu a jak přispívají k~naplnění požadavků.

Největší součástkou na desce je procesor ATmega328p \cite{atmega328p:datasheet}.
Tento konkrétní typ byl vybrán, protože je poměrně moderní a je dnes montován
do vývojových desek Arduino, tudíž je jeho cena díky vysokému počtu
produkovaných kusů malá.  Tento procesor se stará o~všechnu logiku na desce.
Signál z~optozávory je připojen na pin ICP, který je speciálně určen k~tomu,
aby přesně a rychle měřil periodu vstupního signálu. Procesor dále měří napětí
na baterce, které je ale nejprve nutné srazit napěťovým děličem. Při vývoji
hardwaru byla v~jednu chvíli překážkou přesnost napěťové reference, nakonec ale
byla zvolena jako napěťová reference přímo napájecí napětí procesoru, které by
mělo kolísat nejvýše $\pm 2\ \%$ \cite{ldo:datasheet}.

Součástí schématu je dále nabíjecí obvod \textit{MCP73831}, který byl vybrán
zejména pro jeho velice malé rozměry.

Na tímto obvodem je ochrana proti přepólování (tranzistor \textit{T1A}) a dále
zapínací a vypínací obvod celé elektroniky. Tento obvod je inspirován projektem
RB3201 \cite{rb3201} od kolegů z~Robotiky Brno \cite{roboticsbrno}.

Napětí pro procesor je vytvářeno obvodem LDO\footnote{Low-dropout regulator}
(obvod \textit{IC3}), procesor pracuje na napětí $3.3\ V$. Tato konstrukce
s~sebou nese zásadní omezení pro čerpání baterky: napětí na baterce nikdy nesmí
klesnout pod $3.5\ V$. Tato hodnota zahrnuje i korekce vypočítané z~nepřesnosti
výstupu LDO, jedná se tedy o~\textit{napětí, které měří procesor}. Jakmile
procesor na baterce změří méně než $3.5\ V$, musí se odpojit. Jinak hrozí
pokles referenčního napětí na AD převodníku, který měří napětí na baterce.

DPS dále obsahuje konektory pro periferie, testovací konektory, testovací
plošky a LE diody. Autor věří, že tyto komponenty nepotřebují žádný další
komentář.

Kompletní materiály k~elektronice jsou k~dispozici pod licencí CC BY-SA 4.0 na
serveru GitHub \cite{wsm-pcb}.

\section{Princip měření}
\label{sec:wsm-mer-princip}

První pohled na měření rychlosti vozidla by mohl vycházet z~analogie
s~tachometrem na kole: stačí měřit kolik pulzů za sekundu se na senzoru vytvoří
a podle toho počítat rychlost. Ukazuje se však, že tato metoda měření dosahuje
zejména při malých rychlostech nedostatečné přesnosti.

Mnohem přesnějším způsobem měření je měřit periodu mezi jednotlivými pulzy ze
senzoru. Zde vyvstává otázka, jestli bude procesor schopný měřit i rychlosti
okolo modelových rychlostí cca $120\ km/h$.

Uvažme tedy modelovou rychlost vozidla $v_m = 120\ km/h \doteq 33.3\ m/s$.
Protože se jedná o~rychlost v~modelu, pro získání reálné rychlosti $v$ je třeba
uvážit modelové měřítko $c$ (např. $c = 1:120$, $c = 1:87$).

$$v = v_m \cdot c$$

Aplikováním základních vztahů platících pro rovnoměrný pohyb po kružnici snadno
dostáváme vztah

$$v = \omega r = 2 \pi f r.$$

Oba předchozí vtahy už stačí jen dát do rovnosti, vyjádřit výslednou frekvenci
a tuto frekvenci vynásobit počtem děr na kole. Získáme tak nejvyšší frekvenci,
kterou by měl vůz být schopen z~přehledem měřit.

Po dosazení nejhorších hodnot (měřítko $1:87$, průměr kola $8\ mm$, rychlost
$120\ km/h$) dostáváme frekvenci přibližně $220 Hz$. To je ve srovnání
s~kmitočtem krystalu procesoru $f_{CLK} = 3.6864\ MHz$ zanedbatelná frekvence,
kterou bude možné s~přehledem měřit velice přesně.

Naměřená hodnota bude zaznamenávána do paměti procesoru a jednou za pevný
interval odeslána do počítače. Tento interval byl zvolen na $100\ ms$.

Spolu s~aktuální rychlostí je vhodné měřit také ujetou vzdálenost. A~protože
výpočet vzdálenosti z~rychlosti až v~počítači by mohl být vzhledem k~vzorkování
rychlosti po $100\ ms$ intervalech nepřesný, je vhodné výpočet ujeté dráhy
implementovat přímo do měřicího vozu. Další měřenou hodnotou je tedy čítač
pulzů senzoru. Hodnota čítače je 32-bitové číslo, které je do počítače zasíláno
jednou za $500\ ms$. Příslušné přepočty na hodnoty v~lidsky čitelných
jednotkách jsou pak jak v~případě rychlosti tak v~případě ujeté vzdálenosti
ponechány až na počítači, neb ten má spoustu výpočetních prostředků a
nepotřebuje realizovat časově citlivé operace. Navíc odpadá problém
s~přenášením hodnot parametrů (průměr kola, měřítko) do měřicího vozu a
komunikace tak může být pouze jednosměrná.

Pro komunikaci s~počítačem byl navrhnut vlastní binární protokol inspirovaný
protokolem XpressNET \cite{xpressnet-specs}. Jedná se o~jednoduchý protokol, který
v~prvním bytu zprávy určí délku zprávy, poslední byte zprávy je pak její
kontrolní součet (\textit{XOR}). Protokol umí ve verzi 1.0 zasílat informace o:

\begin{compactenum}
\item aktuální rychlosti,
\item ujeté vzdálenosti a
\item napětí na baterce.
\end{compactenum}

Zajímavým aspektem protokolu je fakt, že používá kódování \textit{7B8B} a
nejvýznamnější bit nechává vždy nastavený na $1$. Důvodem této obskurní
komplikace je fakt, že modul HC-05 interpretuje některé hodnoty bytů jako
ASCII znaky a tyto znaky odmítne přenést (např. \texttt{0x04} \textit{End
of transmission}). Proto byla použita pouze polovina rozsahu jednoho
bytu, která neobsahuje kontrolní znaky, konkrétně interval $128$--$255$.

Detailní specifikace protokolu je k~dispozici online
\footnote{\url{https://github.com/kmzbrnoI/wsm-fw/blob/master/protocol.md}}.

\section{Firmware}
\label{sec:wsm-fw}

Na poli Embedded System mezi programovacími jazyky dominují zejména jazyky
C a C++ a to především díky přímočarému provázání příkazů jazyka přímo
s~výpočetními prostředky a periferiemi mikrokontroléru. Z~relativní jednoduchosti
úkonů, které bude procesor řešit, plyne také poměrně malá velikosti jeho
programu. Spolu s~faktem, že s~programováním procesorů rodiny AVR
v~programovacím jazyce C má autor práce zkušenosti, tento argument rozhodl pro
programovací jazyk C.

Firmware procesoru je -- podobně jako elektronika -- koncipován jako opensource
projekt. Je dostupný \cite{wsm-fw} pod licencí \textit{Apache License v2.0}.

Pro kompilaci je využit standardní kompilátor \texttt{avr-gcc}, pro nahrávání
firmwaru do procesoru je využit opět standardní program \texttt{avrdude}. Deska
plošných spojů je vybavena programovacím konektorem, procesor je tedy možné
programovat až v~desce. To umožňuje snazší výrobu desek a především výrazně
usnadňuje vývoj vozu (firmware je možno kdykoliv aktualizovat).

Základní činnost procesoru lze shrnout do několika bodů.

\begin{enumerate}
\item Procesor pomocí přerušení a využití speciálního pinu \textit{ICP}
měří periodu mezi jednotlivými pulzy na tomto pinu.

\textit{ICP} je speciální mód časovače 1. V~tomto režimu časovač čítá a při
vzestupné hraně na pinu ICP velice rychle (hardwarově, bez generace přerušení)
zkopíruje hodnotu časovače do registru procesoru. Poté je vyvoláno přerušení,
ve kterém je obsloužena naměřená hodnota. Konkrétně je od této hodnoty odečten
čas předchozího pulzu a tím pádem je určena perioda vstupního signálu. Perioda
je uložena k~budoucímu odeslání do počítače.

\textit{Více o~dalším zpracování dat naleznete v~sekci
\ref{subsec:wsm-kompenzace}.}

\item V~primární \texttt{while} smyčce programu se nacházejí časově nekritické
operace (primární smyčka totiž může být kdykoliv přerušena přerušením). Ve
smyčce se každých $100\ ms$ odesílá aktuální rychlost do počítače, dále se každých
$500\ ms$ odesílá informace o~ujeté vzdálenosti a každých $5\ s$ se měří napětí
na baterce.

\end{enumerate}

\section{Naměřená data}
\label{sec:wsm-data}

Měřicí vůz se podařilo vyrobit dle návrhu popsaného výše, bylo tedy na čase
přejít k~prvním měřením.

Měření rychlosti se ukázalo býti funkčním, vůz pravidelně posílal naměřená
data, rychlost se pohybovala v~odhadovaných intervalech. V~naměřených datech
byla ale viděl poměrně silná oscilace rychlosti, jejíž perioda byla řádově
vyšší desetiny sekundy. Tato oscilace vykazovala amplitudu až modelových
$5\ km/h$, což je pro účely kalibrace zcela nevyhovující.

Autor tedy přistoupil ke zkoumání příčin této oscilace a snaze o~jejich
odstranění. Autor upravil firmware v~procesoru tak, aby zasílal do počítače
každou naměřenou hodnotu a v~počítači tak šla vyhodnocovat surová data.

Při jemnějším pohledu na pohybující se model si lze všimnout, že vůz ve spřáhlu
s~lokomotivou poměrně intenzivně pruží. To je určeno jak mechanickou konstrukcí
spřáhla, tak tím, že vůz i lokomotiva obsahují kinematiku\footnote{Kinematika
je mechanismus uchycení spřáhla v~lokomotivě, ve kterém je spřáhlo k~rámu
lokomotivy připevněno přes pružiny, které zaručují natočení spřáhla při
průjezdu obloukem.}.
Autor tedy přistoupil k~nahrazení spřáhla za spřáhlo pevné. Tento krok pomohl
ke snížení amplitudy oscilace, avšak oscilace rychlosti byla nadále přítomná.

Ukázalo se tedy, že pro efektivní proces kalibrace bude nutné na kalibrované
lokomotivě vždy vyměnit spřáhlo. Toto zjištění je velice nepříjemné, neboť
jakákoliv nadbytečná manipulace s~kalibrovaným modelem zvyšuje šanci jeho
poškození, pragmaticky vzato však autor usuzuje, že se jedná o~přijatelné
riziko. Dnešní lokomotivy jsou na výměnu spřáhla dobře uzpůsobené, spřáhla
typicky bývají v~šachtách a tak výměna spřáhla nepřináší velká rizika.

Další zvažovanou možností bylo vůz tlačit přímo \uv{nárazník na nárazník},
ukázalo se však, že pro pevné spojení s~lokomotivou by bylo třeba vůz zatížit
řádově o~vyšší desítky gramů, což je zejména při omezených prostorech ve vozu
nereálné. Další možností je přidat soupravu se zátěží ještě před vůz a tlačit
tak celý vlak, tuto možnost však autor vyhodnotil jako nepraktickou (je třeba
mít k~dispozici další vozy, kalibrační vůz se tedy stává nekompaktní).

Naměřená data však stále vykazovala oscilaci v~řádu $5 \%$, konkrétně perioda
vykazovala chybu například $2000 \pm 100$ (pro modelových $20\ km/h$) ticků
časovače 0. Chyba se navíc měnila s~naměřenou rychlostí a to tak, že při
vyšších intervalech (menší rychlost) byla chyba větší než při kratších
intervalech (větší rychlost).

\begin{figure}[h]
\input{graph/speed_analog.tex}
\caption{Průběh naměřené periody v~čase v~analogovém režimu}
\label{fig:speed-analog}
\end{figure}

Graf \ref{fig:speed-analog} zachycuje průběh periody v~čase. Každý celek
podobných rychlostí zachycuje rychlost vozidla při jednom napětí na jeho
motoru. Rychlost je měřena na vozidlu z~motorem připojeným přímo ke koleji
(tzv. varianta \textit{analog}, bez dekodéru), aby se eliminoval případný vliv
dekodéru.  Čas na ose $x$ je čas příjmu signálu do počítače, vůči reálnému času
zachycení signálu procesorem se tento čas může mírně lišit, avšak tento rozdíl
by měl být skutečně nepatrný.

Krom pravidelné oscilace rychlosti je na grafu občas patrný také globální
\uv{obloukový} trend při některých rychlostech. Tento jen autor vysvětluje tím,
že v~průběhu měření této rychlosti vozidlo zrovna najíždělo do oblouku, takže
se jeho rychlost díky odstředivé síle zmenšila. Tento jev je pro proces
kalibrace parazitický, autor se jeho vlivu obával už při prvních teoretických
návrzích vozu. Pokud se ukáže, že tento jen má výrazný vliv na přesnost
kalibrace, přistoupí autor k~selekci měřicích úseků na kalibračním okruhu.
Stručně řečeno se bude měřit rychlost jen ve vybraných úsecích (typicky rovných
úsecích), údaj o~poloze vozidla bude založen na vyčítání ujeté vzdálenosti
vozidla, viz sekci \ref{sec:wsm-mer-princip}.

Pro oscilaci rychlosti autor vytvořil několik hypotéz.

\begin{enumerate}
\item Oscilace je způsobena nepřesností měření.

Oscilace naměřených intervalů je v~řádu stovek ticků časovače procesoru, je tedy
zřejmé, že se nemůže jednat o~chybu měření v~procesoru. Dalším zdrojem chyb
může být mechanická nepřesnost v~poloze děr v~perforovaném kole, či chyba
v~umístění kola (natočené kolo).

Pokud je tato hypotéza pravdivá, chyba v~datech by se u~měřicího vozu měla
projevit, ať u~je zdrojem pohybu vozu cokoliv. Autor tedy přistoupil k~tomu,
že do vozu prostě \uv{šťouchnul} a sledoval jeho rychlost během zpomalování.
Tuto rychlost zobrazuje graf \ref{fig:speed-zduch}.

\begin{figure}[h]
\input{graph/speed_zduch.tex}
\caption{Průběh naměřené periody zpomaleného pohybu}
\label{fig:speed-zduch}
\end{figure}

Všimněte si, že rozsah na ode $y$ je velice podobný rozsahu u~grafu
\ref{fig:speed-analog}, přesto není oscilace na tomto grafu patrná.

Osilace tedy není způsobena chybou v~konstrukci měřicího vozu.

\item Oscilace je způsobena BEMF regulátorem v~dekodéru

Jak bylo zmíněno v~kapitole \ref{sec:det-static}, každý dekodér v~sobě má PID
regulátor, který zajišťuje udržování rychlosti hnacího vozidla při rozdílném
počtu zavěšených vozů, resp. při rozdílné zátěži. Jako každý PID regulátor,
i tento regulátor nemusí být dobře nastaven, výrobce dekodéru ostatně často
vůbec netuší, do jakého modelu bude jeho dekodér osazen.

Tuto hypotézu však vyvrací fakt, že oscilace se projevuje i když měříme rychlost
vozidla bez dekodéru -- v~tzv. režimu analog, kdy připojujeme napětí v~kolejích
přímo na motor.

\item Oscilace je způsobena charakteristikou motoru a mechanickými vlastnostmi
modelu

\begin{figure}[h]
TODO
\caption{Detailnější pohled na oscilace rychlosti}
\label{fig:speed-presny}
\end{figure}

Zde se pouštíme už na poměrně tenký led. Z~grafu \ref{fig:speed-presny} je
patrné, že měření frekvence oscilace je za hranou možností našeho měřicího
vozu. Počet děr v~perforovaném kolu je na přesné měření frekvence totiž příliš
malý.

Poslední autorovou hypotézou tedy zůstává to, že oscilace, kterou vidíme grafu,
je přímým důsledkem postupné aktivace pólů motoru, střídy signálu do motoru,
případně důsledkem nedokonalých převodů lokomotivy.

Fakt, že amplituda oscilace je při nižších rychlostech vyšší lze vysvětlit tím,
že vozidlo má při nižších rychlostech menší setrvačnost a tudíž se pulzní
charakter regulace více projevuje.

Jako drobnou poznámku autor uvádí, že z~jím naměřených dat nejspíš (!) plyne,
že perioda oscilace se liší u~různých vozidel. Měření na různých vozidlech
proběhlo, autor ale znovu podotýká, že měření frekvence oscilace je za hranou
možností měřicího vozu.

\end{enumerate}

\subsection{Kompenzace chyb}
\label{subsec:wsm-kompenzace}

Z~naměřených dat každopádně vyplývá, že v~signálu se vyskytuje určitá
periodická chyba, kterou by bylo vhodné kompenzovat. Za tímto účelem vznikl
návrh průměrovací metody \textit{kluzné okno}. Tato metoda je implementována
v~produkční verzi kalibračního vozu, princip její činnosti je následující:

\begin{compactenum}
\item Měř počty ticků a jejich periodu ve $100ms$ oknech.
\item Každých $100\ ms$ přepni na nové okno.
\item Data do počítače průměruj z~posledních $10$ oken, tedy celkem z~$1 s$.
\end{compactenum}

Tato metoda je poměrně známá, zajímavou věcí na implementaci v~měřicím vozu
jsou výše uvedené konstanty. $100\ ms$ proto, aby data v~počítači byla viděl
v~rozumně \textit{reálném čase} a naopak příliš nezahlcovala komunikační kanál,
$1\ s$ proto, že se jedná o~latenci, kterou je uživatel ještě schopen tolerovat,
navíc za tento čas obvykle nastane alespoň jedna perioda signálu (viz naměřená
data v~grafech).

O~přesné přepínání oken se v~procesoru stará časovač 0.

---

TODO:
 * shrnout vlatnosti, které měly vliv na konstrukci
 * naměřit přesné spotřeby a odhady výdrže
 * podmínky na výdrž

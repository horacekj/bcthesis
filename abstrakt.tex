S~příchodem moderních počítačově řízených modelových kolejišť vyvstávají mnohé
problémy spojené s~automatizací provozu. Jedním z~těchto problémů je
synchronizace rychlostí a~brzdných křivek digitálně řízených hnacích vozidel,
která je nutná pro bezpečný a~bezkolizní automatický provoz na kolejišti.
Tato práce implementuje jeden z~možných přístupů k~řešení tohoto problému:
navrhuje vlastní detektor pro měření rychlosti modelu -- tzv. měřicí vůz.
Měření rychlosti je založeno na optickém senzoru, komunikace s~počítačem
probíhá pomocí protokolu Bluetooth. Naměřená data jsou analyzována a~následně
je navrhnut způsob postprocessingu odstraňující z~těchto dat chyby.
Nad technologií vozu tato práce vytváří software, který na základě změřené
rychlosti v~reálném čase upravuje parametry dekodéru hnacího vozidla tak, aby
bylo dosaženo nastavení žádané rychlosti. Software byl navržen jako desktopová
okenní aplikace ve frameworku \texttt{Qt} s~důrazem na robustnost a~snadnou
použitelnost uživatelem. Vyvinuté technologie výrazně zpřesnily a~zkrátily
proces kalibrace, čímž přispěly k~bezpečnějšímu a~efektivnějšímu provozu
na modelových kolejištích.
